---
title: 'Håndtere Sorg Og Tab'
date: 2024-02-25T20:14:40+01:00
draft: true

categories:
- personal
tags:
- loss
---

## Håndtere sorg og tab - Vores elskede Pippi

Forrige weekend; mere specifikt weekenden d. 16-18 februar 2024; var nok en af de værste og hårdeste weekender i Louise og mit liv.

Efter en uge væk fra Pippi, kom ved 20-tiden fredag aften op til en Pippi, som vi med det samme kunne mærke ikke var så selv. Lige så snart vi åbnede døren ind til hende, kom hun halvt vaklende/halvt løbende ind i stuen til os, mens hendes sædvanlige miav og glade brummen var erstattet af meget ynklige miav. Hun ligger sig ned på gulvtæppet, tisser nærmest med det samme på gulvet, og vi går direkte i afgang med at finde nummeret til vagt dyrelægen, da vi godt kan fornemme på hende at hun har det skidt.

Dyre vagtlægen beder os komme ud til dem om en times tid, og informerer os om at hvis Pippi havde behov for drop eller lign., blev hun altså nød til at sende os videre til København, hvorfor Louise og jeg beslutter begge at tage afsted sammen, og efterlade Emil i sommerhuset.

Køreturen ud til dyrelægen tager ca. 30 minuter, og jeg mindes ikke at vi møder andre biler på vejen derud. Klokken er trods alt også næsten 21 og det er en fredag i vinterferien. Pippi siger praktisk talt ikke noget på turen, ingen brok, men heller ikke nogle af hendes sædvanlige glade miav.

Hos dyrelægen er vores normalt eller meget bestemte Pippi let og medgørlig, hun siger ikke meget til dyrelægen, som ellers kommer noget tættere på end hvad Pippi ellers tillader fremmede personer at gøre. Vi fortæller dyrelægen om at Pippi forrige fredag havde spist lidt kattegrus, samt lydt lidt hæs fredag aften og lørdag formiddag som om at hun måske var forkølet eller lign., men at samtidig ellers spiste og drak, samt var i sit almindelige selskabelige humør.

Dyrelægen mærker på katten for at se om der er nogle sår eller lign., da hun har et lille sår på året, og vi mistænker at hun kan have været oppe og slås, men der er ikke nogle fysiske skader. Pippi har lidt feber, 40,3*, og en kat har feber når det er over 39*. Da der ikke er noget af mærke eller se, skal Pippi have taget nogle blodprøver, og her kan vi fornemme at der er noget galt. Blodet løber meget, meget langsomt når dyrelægen tapper hende, det kommer næsten ingenting ud.

Dyrelægen anbefaler også at teste for katte-AIDS og katte-leukæmi, da det for katte er meget dødlige sygdomme, med meget begrænsede muligheder for at blive helbredt og overleve. Og selv hvis et en syg kat, imod alle odds, skulle overleve, så bliver det et meget andet liv den vil skulle leve. Vi takker ja, og dyrelægen informere os så at blodprøverne vil tage ca. 30 minuter, hvorfor at vi må væbne os med tålmodighed imens. 

Jeg kan praktisk talt ikke huske hvad vi snakker om i mens vi venter, men vi begge, og især Louise, nusser og kæler forsigtigt for vores dejlige Pippi, som ligner at hun bare er ved at falde i søvn. Vi prøver at holde stemningen oppe, og tænker at hun bare har fået en slem feber eller noget i den stil. Selv kan jeg godt mærke at jeg er nervøs over hvor lidt Pippi blødte da hun blev tappet, men hvis den tanke også har slået Louise så nævner hun det i hvert fald ikke.

Efter de 30 minuter, som jeg husker føltes meget, meget lange, kommer dyrelægen tilbage med den nedslående besked at Pippi desværre har katte-leukæmi, og ikke er til at redde. Jeg husker at jeg konstant svingede mellem "fight or flight", for nået måtte man da kunne gøre, og samtidig havde jeg bare lyst til at holde om Louise og græde.

Dyrelægen giver os en 5 minuter tid alene, hvorefter hun kommer tilbage og fortæller om sygodmmen, samt hvilket liv Pippi evt. ville kunne se frem til, hvis hun mod alle odds skulle overleve sygdommen. Pippi ville blive dømt til at være en inde kat resten af sit liv, grundet at sygdommen er smitsom, og den ville til en hver tid kunne komme i udbrud igen. Hun viser os også Pippis tal fra blodprøverne, og alle talene er bare udenfor normen - Praktisk talt alle er enten for høje eller lave - Ikke noget at sige til at vores lille figther har det hårdt.

Louise og jeg har i forbindelse med at Pippi var syg et par år tidligere, allerede talt om hvad vi ville gøre hvis Pippi, eller et fremtidigt kæledyr for den sags skyld, skulle blive alvorligt syg, men hvor et komplekst og krævende hospitaltsforløb måske kunne redde dem, og vi har aftalt at vi ikke ville holde et kæledyr i live bare for vores skyld. Så selvom det samtidig var både den sværeste og, på en eller anden måde, den 'letteste' beslutning vi har skulle tage i vores liv, mindes jeg ikke at jeg havde taget en beslutning med så stor en knude i maven.

Jeg husker at vi begge græder meget, især mig, hvorimod Louise forholder sig sammenfattet i situationen. Meget mere end jeg havde forventet; jeg ved hvor meget Pippi betød og betyder for mig, og jeg ved samtidig at hun betød så meget mere for Louise, som så formoder at forholde sig så stærk i dette øjeblik.

Dyrelægen fortæller hvordan processen foregår, ved at først får noget sovemedicin som vil få hende til at falde fuldstændig i søvn, hvorefter hun vil give hende en sprøjte direkte i hjertet, uden at hun vil kunne mærke noget som helst. Pippi får sovemedicinen, nærmest uden reaktion, men som om at hun gerne vil bruge den sidste tid sammen med os, holder hun sig vågen, og det ender med at dyrelægen må give hende en sprøjte mere før hun falder i søvn. Hun ser så smuk ud sådan som hun ligger og sover; i en anden situation kunne hun have ligget og sovet hjemme i sengen med Louise og jeg, placeret mellem vores hoveder eller i Louise's arme.

Da Pippi sover helt, og ikke længere reagerer på os og dyrelægen får hun sprøjten der befrier hende fra smerterne, og som endegyldigt sende hende videre i det næste liv. Klokken er ca. 22:45 og gråden, tårene og smerten tager fuldt fat i Louise og jeg, som begge føler at vi er midt i vores livs værste maridt. Det er ikke engang 3 timer siden at vi kom op til Pippi i Rørvig, op til en Pippi som vi havde savnet og set frem til at se igen; og nu står vi her med den selvsamme kat, bare død; det var ingen af os forbedredte på; det tror jeg intet kunne have forberedt os på.

Vi følte, og føler, os så snydt, vi følte at vi har så tæt på at finde og købe et hus; et hjem, hvor vi alle 3 kunne bo sammen hver dag; et hjem hvor Louise, Pippe og jeg altid ville være sammen, og kunnde nyde hinandens selskab hver dag, og ikke kun når vi var i Rørvig.

I det øjeblik havde jeg svært ved at forestille mig livet gå videre; jeg havde bare lyst til at ligge mig ned og græde uden at stoppe igen. Men jeg vidste at jeg måtte være stærk for Louises skyld, for hvis jeg havde det dårligt og hårdt, så kan jeg slet ikke forestille mig hvordan Louise må have haft det. Louises og Pippis bånd var så specielt, så tæt; Louise har haft mange tætte relationer med dyr, men intet der matcher det hun havde med Pippi. Meget få forstod det bånd Louise havde med Pippi, jeg er til tider ikke engang sikker på at jeg selv gør, men i hovedet forestiller jeg mig, naivt måske, at deres bånd var på niveau med mor og barn.


Vi kom fredag op til en meget syg Pippi, som hurtigt kom til dyrlægen, som desværre kunne fortælle at hun havde katte leukæmi, som for katte praktisk talt er en dødsdom... 😞

Selv hvis katten bliver kureret (meget små chancer, og lang/kompliceret process) kan det komme tilbage og værst af alt, så vil katten skulle være en indendørs kat resten af sit liv, noget vi ved Pippi ikke er 💔🥺

Pippi blev derfor desværre aflivet fredag aften 💔😭

Lørdag fik vi hende begravet i det flotteste vejr, under et af sine yndlingssteder i Rørvig ❤️